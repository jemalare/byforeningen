---
published: false
title: Vårbrasa
---

**OBS På grund av att det blåser åt helt fel håll skjuter vi upp eldningen till morgondagen, fredagen den 1 maj. Samma tid.**

Då det inte blir något valborgsfirande vid flottbron i år kommer vi att tända vår egen brasa på den rätta dagen, torsdag den 30 april. Vi tänder tidigt på kvällen, redan klockan 18 har vi tänkt, så blir det inte så väldigt sent innan brasan lugnat sig.

![Eld](/assets/img/varbrasa.jpg)

Eftersom Corona hela tiden lurar runt hörnet ber vi er att respektera de försiktighetsåtgärder som rekommenderas. Det finns ingen anledning att tro att fler än 50 personer dyker upp. Det vore i så fall rekord. Vi kan inte ha någon servering så ni får själva ta med er fika. Om intresse finns kan vi ordna så man kan grilla egen korv.

Vi behöver vara flera personer som vaktar elden och tar hand om att knuffa ihop brasan allteftersom. Du kan hjälpa till. Kontakta Erik Gammelgård, eller skicka ett mail till info@gagnefsbyn.se. Utan eldvakter, ingen brasa. Det är många som dragit sitt ris till stacken, några kan också se till att vi blir av med det på ett säkert sätt.

Vill ni grilla korv? Skicka ett mail till info@gagnefsbyn.se så vi vet, annars får grillen stå kvar i förrådet.

*Nordåker hälsar er välkomna!*
